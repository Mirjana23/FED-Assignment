<ul>
	<li>Početna</li>
	<li>Proizvodi</li>
	<li>Kontakt</li>
</ul>

<h1>Priča o nama</h1>
<p>Baboo Montessori je proizvodnja igara i igračaka za najmađe. Naše proizvode smo kreirali osvrćući se na Montessori pedagogiju, trudeći se da istovremeno zadovoljimo želje i potrebe mališana i onih koji ih čuvaju. Neke od njih su autentične, druge su rezultat naše mašte i kreativnosti, ali su sve rađene sa puno pažnje i ljubavi.</p>
<p>Budući da je u pitanju ručni rad, svaki od proizvoda je poseban i jedinstven na svoj način, ma koliko možda ličio na neki prethodni.Prvu Montessori lopticu smo napravili za sopstvene potrebe, a onda se krug mališana, kojima su baš one bile prva igračka, širio oko nas sve više i više.Od tada pa na dalje se vodimo time da obezbedimo kvalitetne i stimulativne igračke kako za našu, tako i za Vašu decu.Igračke koje će rasti zajedno sa njima, a možda se prenositi i iz generacije u generaciju.</p>
<p>Stavili smo kvalitet ispred kvantiteta, tako da ne postoji lager, već sve radimo u malim serijama i po porudžbini.</p>
<p>Tu smo da saslušamo svaku Vašu želju i ideju i dobro došli ste da našim proizvodima date lični pečat i dodatnu notu originalnosti.</p> 
<p>Budući da su napravljeni sa puno ljubavi, pažnje i samo za Vas, našim proizvodima se raduju kako deca, tako i odrasli.</p>